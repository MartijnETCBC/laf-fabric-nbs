<p>למנצח לדוד <span style="color:Blue;">אמר</span> נבל בלב<span style="color:Blue;">ו</span> אין אלהים <span style="color:LawnGreen; text-decoration:underline;">השׁחיתו</span> <span style="color:LawnGreen; text-decoration:underline;">התעיבו</span> עלילה אין עשׂה־טוב׃<br>יהוה משׁמים <span style="color:Blue;">השׁקיף</span> על־בני־אדם לראות הישׁ משׂכיל דרשׁ את־אלהים׃<br>הכל <span style="color:Blue;">סר</span> יחדו <span style="color:LawnGreen; text-decoration:underline;">נאלחו</span> אין עשׂה־טוב אין גם־אחד׃<br>הלא <span style="color:LawnGreen; text-decoration:underline;">ידעו</span> כל־פעלי און אכלי עמ<span style="color:Red;">י</span> <span style="color:LawnGreen; text-decoration:underline;">אכלו</span> לחם יהוה לא <span style="color:LawnGreen; text-decoration:underline;">קראו</span>׃<br>שׁם ׀ <span style="color:LawnGreen; text-decoration:underline;">פחדו</span> פחד כי־אלהים בדור צדיק׃<br>עצת־עני <span style="color:Orange; text-decoration:underline;">תבישׁו</span> כי יהוה מחס<span style="color:Blue;">הו</span>׃<br>מי <span style="color:Blue;">יתן</span> מציון ישׁועת ישׂראל בשׁוב יהוה שׁבות עמ<span style="color:Blue;">ו</span> <span style="color:Blue;">יגל</span> יעקב <span style="color:Blue;">ישׂמח</span> ישׂראל׃<br></p>