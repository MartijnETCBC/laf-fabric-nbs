<p>שׁגיון לדוד אשׁר־<span style="color:Blue;">שׁר</span> ליהוה על־דברי־כושׁ בן־ימיני׃<br>יהוה אלה<span style="color:Red;">י</span> ב<span style="color:Gold;">ך</span> <span style="color:Red;">חסיתי</span> <span style="color:Gold;">הושׁיע</span><span style="color:Red;">ני</span> מכל־רדפ<span style="color:Red;">י</span> ו<span style="color:Gold;">הציל</span><span style="color:Red;">ני</span>׃<br>פן־<span style="color:Blue;">יטרף</span> כאריה נפשׁ<span style="color:Red;">י</span> פרק ואין מציל׃<br>יהוה אלה<span style="color:Red;">י</span> אם־<span style="color:Red;">עשׂיתי</span> זאת אם־ישׁ־עול בכפ<span style="color:Red;">י</span>׃<br>אם־<span style="color:Red;">גמלתי</span> שׁולמ<span style="color:Red;">י</span> רע ו<span style="color:Red;">אחלצה</span> צורר<span style="color:Red;">י</span> ריקם׃<br><span style="color:Blue;">ירדף</span> אויב ׀ נפשׁ<span style="color:Red;">י</span> ו<span style="color:Blue;">ישׂג</span> ו<span style="color:Blue;">ירמס</span> לארץ חי<span style="color:Red;">י</span> וכבוד<span style="color:Red;">י</span> ׀ לעפר <span style="color:Blue;">ישׁכן</span> סלה׃<br><span style="color:Gold;">קומה</span> יהוה ׀ באפ<span style="color:Gold;">ך</span> <span style="color:Gold;">הנשׂא</span> בעברות צורר<span style="color:Red;">י</span> ו<span style="color:Gold;">עורה</span> אל<span style="color:Red;">י</span> משׁפט <span style="color:Gold;">צוית</span>׃<br>ועדת לאמים <span style="color:Aqua;">תסובב</span><span style="color:Gold;">ך</span> ועל<span style="color:Aqua;">יה</span> למרום <span style="color:Gold;">שׁובה</span>׃<br>יהוה <span style="color:Blue;">ידין</span> עמים <span style="color:Gold;">שׁפט</span><span style="color:Red;">ני</span> יהוה כצדק<span style="color:Red;">י</span> וכתמ<span style="color:Red;">י</span> על<span style="color:Red;">י</span>׃<br><span style="color:Blue;">יגמר</span>־נא רע ׀ רשׁעים ו<span style="color:Gold;">תכונן</span> צדיק ובחן לבות וכליות אלהים צדיק׃<br>מגנ<span style="color:Red;">י</span> על־אלהים מושׁיע ישׁרי־לב׃<br>אלהים שׁופט צדיק ואל זעם בכל־יום׃<br>אם־לא <span style="color:Blue;">ישׁוב</span> חרב<span style="color:Blue;">ו</span> <span style="color:Blue;">ילטושׁ</span> קשׁת<span style="color:Blue;">ו</span> <span style="color:Blue;">דרך</span> ו<span style="color:Blue;">יכוננ</span><span style="color:Aqua;">ה</span>׃<br>ול<span style="color:Blue;">ו</span> <span style="color:Blue;">הכין</span> כלי־מות חצי<span style="color:Blue;">ו</span> לדלקים <span style="color:Blue;">יפעל</span>׃<br>הנה <span style="color:Blue;">יחבל</span>־און ו<span style="color:Blue;">הרה</span> עמל ו<span style="color:Blue;">ילד</span> שׁקר׃<br>בור <span style="color:Blue;">כרה</span> ו<span style="color:Blue;">יחפר</span><span style="color:Blue;">הו</span> ו<span style="color:Blue;">יפל</span> בשׁחת <span style="color:Blue;">יפעל</span>׃<br><span style="color:Blue;">ישׁוב</span> עמל<span style="color:Blue;">ו</span> בראשׁ<span style="color:Blue;">ו</span> ועל קדקד<span style="color:Blue;">ו</span> חמס<span style="color:Blue;">ו</span> <span style="color:Blue;">ירד</span>׃<br><span style="color:Red;">אודה</span> יהוה כצדק<span style="color:Blue;">ו</span> ו<span style="color:Red;">אזמרה</span> שׁם־יהוה עליון׃<br></p>