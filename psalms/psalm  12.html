<p>למנצח על־השׁמינית מזמור לדוד׃<br><span style="color:Gold;">הושׁיעה</span> יהוה כי־<span style="color:Blue;">גמר</span> חסיד כי־<span style="color:LawnGreen; text-decoration:underline;">פסו</span> אמונים מבני אדם׃<br>שׁוא ׀ <span style="color:LawnGreen; text-decoration:underline;">ידברו</span> אישׁ את־רע<span style="color:Blue;">הו</span> שׂפת חלקות בלב ולב <span style="color:LawnGreen; text-decoration:underline;">ידברו</span>׃<br><span style="color:Blue;">יכרת</span> יהוה כל־שׂפתי חלקות לשׁון מדברת גדלות׃<br>אשׁר <span style="color:LawnGreen; text-decoration:underline;">אמרו</span> ׀ ללשׁנ<span style="color:Purple; text-decoration:underline;">נו</span> <span style="color:Purple; text-decoration:underline;">נגביר</span> שׂפתי<span style="color:Purple; text-decoration:underline;">נו</span> את<span style="color:Purple; text-decoration:underline;">נו</span> מי אדון ל<span style="color:Purple; text-decoration:underline;">נו</span>׃<br>משׁד עניים מאנקת אביונים עתה <span style="color:Red;">אקום</span> <span style="color:Blue;">יאמר</span> יהוה <span style="color:Red;">אשׁית</span> בישׁע <span style="color:Blue;">יפיח</span> ל<span style="color:Blue;">ו</span>׃<br>אמרות יהוה אמרות טהרות כסף צרוף בעליל לארץ מזקק שׁבעתים׃<br><span style="background-color:Gold;">אתה</span>־יהוה <span style="color:Gold;">תשׁמר</span><span style="color:LawnGreen; text-decoration:underline;">ם</span> <span style="color:Gold;">תצרנ</span><span style="color:Blue;">ו</span> ׀ מן־הדור זו לעולם׃<br>סביב רשׁעים <span style="color:LawnGreen; text-decoration:underline;">יתהלכון</span> כרם זלות לבני אדם׃<br></p>