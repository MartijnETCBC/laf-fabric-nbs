<p>אל־נקמות יהוה אל נקמות <span style="color:Gold;">הופיע</span>׃<br><span style="color:Gold;">הנשׂא</span> שׁפט הארץ <span style="color:Gold;">השׁב</span> גמול על־גאים׃<br>עד־מתי רשׁעים ׀ יהוה עד־מתי רשׁעים <span style="color:LawnGreen; text-decoration:underline;">יעלזו</span>׃<br><span style="color:LawnGreen; text-decoration:underline;">יביעו</span> <span style="color:LawnGreen; text-decoration:underline;">ידברו</span> עתק <span style="color:LawnGreen; text-decoration:underline;">יתאמרו</span> כל־פעלי און׃<br>עמ<span style="color:Gold;">ך</span> יהוה <span style="color:LawnGreen; text-decoration:underline;">ידכאו</span> ונחלת<span style="color:Gold;">ך</span> <span style="color:LawnGreen; text-decoration:underline;">יענו</span>׃<br>אלמנה וגר <span style="color:LawnGreen; text-decoration:underline;">יהרגו</span> ויתומים <span style="color:LawnGreen; text-decoration:underline;">ירצחו</span>׃<br>ו<span style="color:LawnGreen; text-decoration:underline;">יאמרו</span> לא <span style="color:Blue;">יראה</span>־יה ולא־<span style="color:Blue;">יבין</span> אלהי יעקב׃<br><span style="color:Orange; text-decoration:underline;">בינו</span> בערים בעם וכסילים מתי <span style="color:Orange; text-decoration:underline;">תשׂכילו</span>׃<br>הנטע אזן הלא <span style="color:Blue;">ישׁמע</span> אם־יצר עין הלא <span style="color:Blue;">יביט</span>׃<br>היסר גוים הלא <span style="color:Blue;">יוכיח</span> המלמד אדם דעת׃<br>יהוה ידע מחשׁבות אדם כי־<span style="background-color:LimeGreen; text-decoration:underline;">המה</span> הבל׃<br>אשׁרי ׀ הגבר אשׁר־<span style="color:Gold;">תיסרנ</span><span style="color:Blue;">ו</span> יה ומתורת<span style="color:Gold;">ך</span> <span style="color:Gold;">תלמדנ</span><span style="color:Blue;">ו</span>׃<br>להשׁקיט ל<span style="color:Blue;">ו</span> מימי רע עד <span style="color:Blue;">יכרה</span> לרשׁע שׁחת׃<br>כי ׀ לא־<span style="color:Blue;">יטשׁ</span> יהוה עמ<span style="color:Blue;">ו</span> ונחלת<span style="color:Blue;">ו</span> לא <span style="color:Blue;">יעזב</span>׃<br>כי־עד־צדק <span style="color:Blue;">ישׁוב</span> משׁפט ואחרי<span style="color:Blue;">ו</span> כל־ישׁרי־לב׃<br>מי־<span style="color:Blue;">יקום</span> ל<span style="color:Red;">י</span> עם־מרעים מי־<span style="color:Blue;">יתיצב</span> ל<span style="color:Red;">י</span> עם־פעלי און׃<br>לולי יהוה עזרתה ל<span style="color:Red;">י</span> כמעט ׀ <span style="color:Aqua;">שׁכנה</span> דומה נפשׁ<span style="color:Red;">י</span>׃<br>אם־<span style="color:Red;">אמרתי</span> <span style="color:Aqua;">מטה</span> רגל<span style="color:Red;">י</span> חסד<span style="color:Gold;">ך</span> יהוה <span style="color:Blue;">יסעד</span><span style="color:Red;">ני</span>׃<br>ברב שׂרעפ<span style="color:Red;">י</span> בקרב<span style="color:Red;">י</span> תנחומי<span style="color:Gold;">ך</span> <span style="color:LawnGreen; text-decoration:underline;">ישׁעשׁעו</span> נפשׁ<span style="color:Red;">י</span>׃<br>ה<span style="color:Blue;">יחבר</span><span style="color:Gold;">ך</span> כסא הוות יצר עמל עלי־חק׃<br><span style="color:LawnGreen; text-decoration:underline;">יגודו</span> על־נפשׁ צדיק ודם נקי <span style="color:LawnGreen; text-decoration:underline;">ירשׁיעו</span>׃<br>ו<span style="color:Blue;">יהי</span> יהוה ל<span style="color:Red;">י</span> למשׂגב ואלה<span style="color:Red;">י</span> לצור מחס<span style="color:Red;">י</span>׃<br>ו<span style="color:Blue;">ישׁב</span> על<span style="color:LawnGreen; text-decoration:underline;">יהם</span> ׀ את־אונ<span style="color:LawnGreen; text-decoration:underline;">ם</span> וברעת<span style="color:LawnGreen; text-decoration:underline;">ם</span> <span style="color:Blue;">יצמית</span><span style="color:LawnGreen; text-decoration:underline;">ם</span> <span style="color:Blue;">יצמית</span><span style="color:LawnGreen; text-decoration:underline;">ם</span> יהוה אלהי<span style="color:Purple; text-decoration:underline;">נו</span>׃<br></p>