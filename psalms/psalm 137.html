<p>על נהרות ׀ בבל שׁם <span style="color:Purple; text-decoration:underline;">ישׁבנו</span> גם־<span style="color:Purple; text-decoration:underline;">בכינו</span> בזכר<span style="color:Purple; text-decoration:underline;">נו</span> את־ציון׃<br>על־ערבים בתוכ<span style="color:Aqua;">ה</span> <span style="color:Purple; text-decoration:underline;">תלינו</span> כנרותי<span style="color:Purple; text-decoration:underline;">נו</span>׃<br>כי שׁם <span style="color:LawnGreen; text-decoration:underline;">שׁאלו</span><span style="color:Purple; text-decoration:underline;">נו</span> שׁובי<span style="color:Purple; text-decoration:underline;">נו</span> דברי־שׁיר ותוללי<span style="color:Purple; text-decoration:underline;">נו</span> שׂמחה <span style="color:Orange; text-decoration:underline;">שׁירו</span> ל<span style="color:Purple; text-decoration:underline;">נו</span> משׁיר ציון׃<br>איך <span style="color:Purple; text-decoration:underline;">נשׁיר</span> את־שׁיר־יהוה על אדמת נכר׃<br>אם־<span style="color:Red;">אשׁכח</span><span style="color:Yellow;">ך</span> ירושׁלם <span style="color:Aqua;">תשׁכח</span> ימינ<span style="color:Red;">י</span>׃<br><span style="color:Aqua;">תדבק</span>־לשׁונ<span style="color:Red;">י</span> ׀ לחכ<span style="color:Red;">י</span> אם־לא <span style="color:Red;">אזכר</span><span style="color:Yellow;">כי</span> אם־לא <span style="color:Red;">אעלה</span> את־ירושׁלם על ראשׁ שׂמחת<span style="color:Red;">י</span>׃<br><span style="color:Gold;">זכר</span> יהוה ׀ לבני אדום את יום ירושׁלם האמרים <span style="color:Orange; text-decoration:underline;">ערו</span> ׀ <span style="color:Orange; text-decoration:underline;">ערו</span> עד היסוד ב<span style="color:Aqua;">ה</span>׃<br>בת־בבל השׁדודה אשׁרי שׁ<span style="color:Blue;">ישׁלם</span>־ל<span style="color:Yellow;">ך</span> את־גמול<span style="color:Yellow;">ך</span> שׁ<span style="color:Yellow;">גמלת</span> ל<span style="color:Purple; text-decoration:underline;">נו</span>׃<br>אשׁרי ׀ שׁ<span style="color:Blue;">יאחז</span> ו<span style="color:Blue;">נפץ</span> את־עללי<span style="color:Yellow;">ך</span> אל־הסלע׃<br></p>