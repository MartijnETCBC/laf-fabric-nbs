<p>למנצח לבני־קרח על־עלמות שׁיר׃<br>אלהים ל<span style="color:Purple; text-decoration:underline;">נו</span> מחסה ועז עזרה בצרות נמצא מאד׃<br>על־כן לא־<span style="color:Purple; text-decoration:underline;">נירא</span> בהמיר ארץ ובמוט הרים בלב ימים׃<br><span style="color:LawnGreen; text-decoration:underline;">יהמו</span> <span style="color:LawnGreen; text-decoration:underline;">יחמרו</span> מימי<span style="color:Blue;">ו</span> <span style="color:LawnGreen; text-decoration:underline;">ירעשׁו</span>־הרים בגאות<span style="color:Blue;">ו</span> סלה׃<br>נהר פלגי<span style="color:Blue;">ו</span> <span style="color:LawnGreen; text-decoration:underline;">ישׂמחו</span> עיר־אלהים קדשׁ משׁכני עליון׃<br>אלהים בקרב<span style="color:Aqua;">ה</span> בל־<span style="color:Aqua;">תמוט</span> <span style="color:Blue;">יעזר</span><span style="color:Aqua;">ה</span> אלהים לפנות בקר׃<br><span style="color:LawnGreen; text-decoration:underline;">המו</span> גוים <span style="color:LawnGreen; text-decoration:underline;">מטו</span> ממלכות <span style="color:Blue;">נתן</span> בקול<span style="color:Blue;">ו</span> <span style="color:Aqua;">תמוג</span> ארץ׃<br>יהוה צבאות עמ<span style="color:Purple; text-decoration:underline;">נו</span> משׂגב־ל<span style="color:Purple; text-decoration:underline;">נו</span> אלהי יעקב סלה׃<br><span style="color:Orange; text-decoration:underline;">לכו</span>־<span style="color:Orange; text-decoration:underline;">חזו</span> מפעלות יהוה אשׁר־<span style="color:Blue;">שׂם</span> שׁמות בארץ׃<br>משׁבית מלחמות עד־קצה הארץ קשׁת <span style="color:Blue;">ישׁבר</span> ו<span style="color:Blue;">קצץ</span> חנית עגלות <span style="color:Blue;">ישׂרף</span> באשׁ׃<br><span style="color:Orange; text-decoration:underline;">הרפו</span> ו<span style="color:Orange; text-decoration:underline;">דעו</span> כי־<span style="background-color:Red;">אנכי</span> אלהים <span style="color:Red;">ארום</span> בגוים <span style="color:Red;">ארום</span> בארץ׃<br>יהוה צבאות עמ<span style="color:Purple; text-decoration:underline;">נו</span> משׂגב־ל<span style="color:Purple; text-decoration:underline;">נו</span> אלהי יעקב סלה׃<br></p>