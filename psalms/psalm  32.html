<p>לדוד משׂכיל אשׁרי נשׂוי־פשׁע כסוי חטאה׃<br>אשׁרי אדם לא <span style="color:Blue;">יחשׁב</span> יהוה ל<span style="color:Blue;">ו</span> עון ואין ברוח<span style="color:Blue;">ו</span> רמיה׃<br>כי־<span style="color:Red;">החרשׁתי</span> <span style="color:LawnGreen; text-decoration:underline;">בלו</span> עצמ<span style="color:Red;">י</span> בשׁאגת<span style="color:Red;">י</span> כל־היום׃<br>כי ׀ יומם ולילה <span style="color:Aqua;">תכבד</span> על<span style="color:Red;">י</span> יד<span style="color:Gold;">ך</span> <span style="color:Blue;">נהפך</span> לשׁד<span style="color:Red;">י</span> בחרבני קיץ סלה׃<br>חטאת<span style="color:Red;">י</span> <span style="color:Red;">אודיע</span><span style="color:Gold;">ך</span> ועונ<span style="color:Red;">י</span> לא־<span style="color:Red;">כסיתי</span> <span style="color:Red;">אמרתי</span> <span style="color:Red;">אודה</span> עלי פשׁע<span style="color:Red;">י</span> ליהוה ו<span style="background-color:Gold;">אתה</span> <span style="color:Gold;">נשׂאת</span> עון חטאת<span style="color:Red;">י</span> סלה׃<br>על־זאת <span style="color:Blue;">יתפלל</span> כל־חסיד ׀ אל<span style="color:Gold;">יך</span> לעת מצא רק לשׁטף מים רבים אל<span style="color:Blue;">יו</span> לא <span style="color:LawnGreen; text-decoration:underline;">יגיעו</span>׃<br><span style="background-color:Gold;">אתה</span> ׀ סתר ל<span style="color:Red;">י</span> מצר <span style="color:Gold;">תצר</span><span style="color:Red;">ני</span> רני פלט <span style="color:Gold;">תסובב</span><span style="color:Red;">ני</span> סלה׃<br><span style="color:Red;">אשׂכיל</span><span style="color:Gold;">ך</span> ׀ ו<span style="color:Red;">אור</span><span style="color:Gold;">ך</span> בדרך־זו <span style="color:Gold;">תלך</span> <span style="color:Red;">איעצה</span> על<span style="color:Gold;">יך</span> עינ<span style="color:Red;">י</span>׃<br>אל־<span style="color:Orange; text-decoration:underline;">תהיו</span> ׀ כסוס כפרד אין הבין במתג־ורסן עדי<span style="color:Blue;">ו</span> לבלום בל קרב אל<span style="color:Gold;">יך</span>׃<br>רבים מכאובים לרשׁע והבוטח ביהוה חסד <span style="color:Blue;">יסובבנ</span><span style="color:Blue;">ו</span>׃<br><span style="color:Orange; text-decoration:underline;">שׂמחו</span> ביהוה ו<span style="color:Orange; text-decoration:underline;">גילו</span> צדיקים ו<span style="color:Orange; text-decoration:underline;">הרנינו</span> כל־ישׁרי־לב׃<br></p>