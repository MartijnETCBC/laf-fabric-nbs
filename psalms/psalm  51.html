<p>למנצח מזמור לדוד׃<br>בבוא־אל<span style="color:Blue;">יו</span> נתן הנביא כאשׁר־<span style="color:Blue;">בא</span> אל־בת־שׁבע׃<br><span style="color:Gold;">חנ</span><span style="color:Red;">ני</span> אלהים כחסד<span style="color:Gold;">ך</span> כרב רחמי<span style="color:Gold;">ך</span> <span style="color:Gold;">מחה</span> פשׁע<span style="color:Red;">י</span>׃<br><span style="color:Gold;">הרבה</span> <span style="color:Gold;">כבס</span><span style="color:Red;">ני</span> מעונ<span style="color:Red;">י</span> ומחטאת<span style="color:Red;">י</span> <span style="color:Gold;">טהר</span><span style="color:Red;">ני</span>׃<br>כי־פשׁע<span style="color:Red;">י</span> <span style="background-color:Red;">אני</span> <span style="color:Red;">אדע</span> וחטאת<span style="color:Red;">י</span> נגד<span style="color:Red;">י</span> תמיד׃<br>ל<span style="color:Gold;">ך</span> לבד<span style="color:Gold;">ך</span> ׀ <span style="color:Red;">חטאתי</span> והרע בעיני<span style="color:Gold;">ך</span> <span style="color:Red;">עשׂיתי</span> למען <span style="color:Gold;">תצדק</span> בדבר<span style="color:Gold;">ך</span> <span style="color:Gold;">תזכה</span> בשׁפט<span style="color:Gold;">ך</span>׃<br>הן־בעוון <span style="color:Red;">חוללתי</span> ובחטא <span style="color:Aqua;">יחמת</span><span style="color:Red;">ני</span> אמ<span style="color:Red;">י</span>׃<br>הן־אמת <span style="color:Gold;">חפצת</span> בטחות ובסתם חכמה <span style="color:Gold;">תודיע</span><span style="color:Red;">ני</span>׃<br><span style="color:Gold;">תחטא</span><span style="color:Red;">ני</span> באזוב ו<span style="color:Red;">אטהר</span> <span style="color:Gold;">תכבס</span><span style="color:Red;">ני</span> ומשׁלג <span style="color:Red;">אלבין</span>׃<br><span style="color:Gold;">תשׁמיע</span><span style="color:Red;">ני</span> שׂשׂון ושׂמחה <span style="color:LawnGreen; text-decoration:underline;">תגלנה</span> עצמות <span style="color:Gold;">דכית</span>׃<br><span style="color:Gold;">הסתר</span> פני<span style="color:Gold;">ך</span> מחטא<span style="color:Red;">י</span> וכל־עונת<span style="color:Red;">י</span> <span style="color:Gold;">מחה</span>׃<br>לב טהור <span style="color:Gold;">ברא</span>־ל<span style="color:Red;">י</span> אלהים ורוח נכון <span style="color:Gold;">חדשׁ</span> בקרב<span style="color:Red;">י</span>׃<br>אל־<span style="color:Gold;">תשׁליכ</span><span style="color:Red;">ני</span> מלפני<span style="color:Gold;">ך</span> ורוח קדשׁ<span style="color:Gold;">ך</span> אל־<span style="color:Gold;">תקח</span> ממ<span style="color:Red;">ני</span>׃<br><span style="color:Gold;">השׁיבה</span> ל<span style="color:Red;">י</span> שׂשׂון ישׁע<span style="color:Gold;">ך</span> ורוח נדיבה <span style="color:Aqua;">תסמכ</span><span style="color:Red;">ני</span>׃<br><span style="color:Red;">אלמדה</span> פשׁעים דרכי<span style="color:Gold;">ך</span> וחטאים אל<span style="color:Gold;">יך</span> <span style="color:LawnGreen; text-decoration:underline;">ישׁובו</span>׃<br><span style="color:Gold;">הציל</span><span style="color:Red;">ני</span> מדמים ׀ אלהים אלהי תשׁועת<span style="color:Red;">י</span> <span style="color:Aqua;">תרנן</span> לשׁונ<span style="color:Red;">י</span> צדקת<span style="color:Gold;">ך</span>׃<br>אדני שׂפת<span style="color:Red;">י</span> <span style="color:Gold;">תפתח</span> ופ<span style="color:Red;">י</span> <span style="color:Blue;">יגיד</span> תהלת<span style="color:Gold;">ך</span>׃<br>כי ׀ לא־<span style="color:Gold;">תחפץ</span> זבח ו<span style="color:Red;">אתנה</span> עולה לא <span style="color:Gold;">תרצה</span>׃<br>זבחי אלהים רוח נשׁברה לב־נשׁבר ונדכה אלהים לא <span style="color:Gold;">תבזה</span>׃<br><span style="color:Gold;">היטיבה</span> ברצונ<span style="color:Gold;">ך</span> את־ציון <span style="color:Gold;">תבנה</span> חומות ירושׁלם׃<br>אז <span style="color:Gold;">תחפץ</span> זבחי־צדק עולה וכליל אז <span style="color:LawnGreen; text-decoration:underline;">יעלו</span> על־מזבח<span style="color:Gold;">ך</span> פרים׃<br></p>