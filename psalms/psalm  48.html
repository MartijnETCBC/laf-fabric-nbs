<p>שׁיר מזמור לבני־קרח׃<br>גדול יהוה ומהלל מאד בעיר אלהי<span style="color:Purple; text-decoration:underline;">נו</span> הר־קדשׁ<span style="color:Blue;">ו</span>׃<br>יפה נוף משׂושׂ כל־הארץ הר־ציון ירכתי צפון קרית מלך רב׃<br>אלהים בארמנותי<span style="color:Aqua;">ה</span> <span style="color:Blue;">נודע</span> למשׂגב׃<br>כי־הנה המלכים <span style="color:LawnGreen; text-decoration:underline;">נועדו</span> <span style="color:LawnGreen; text-decoration:underline;">עברו</span> יחדו׃<br><span style="background-color:LimeGreen; text-decoration:underline;">המה</span> <span style="color:LawnGreen; text-decoration:underline;">ראו</span> כן <span style="color:LawnGreen; text-decoration:underline;">תמהו</span> <span style="color:LawnGreen; text-decoration:underline;">נבהלו</span> <span style="color:LawnGreen; text-decoration:underline;">נחפזו</span>׃<br>רעדה <span style="color:Aqua;">אחזת</span><span style="color:LawnGreen; text-decoration:underline;">ם</span> שׁם חיל כיולדה׃<br>ברוח קדים <span style="color:Gold;">תשׁבר</span> אניות תרשׁישׁ׃<br>כאשׁר <span style="color:Purple; text-decoration:underline;">שׁמענו</span> ׀ כן <span style="color:Purple; text-decoration:underline;">ראינו</span> בעיר־יהוה צבאות בעיר אלהי<span style="color:Purple; text-decoration:underline;">נו</span> אלהים <span style="color:Blue;">יכוננ</span><span style="color:Aqua;">ה</span> עד־עולם סלה׃<br><span style="color:Purple; text-decoration:underline;">דמינו</span> אלהים חסד<span style="color:Gold;">ך</span> בקרב היכל<span style="color:Gold;">ך</span>׃<br>כשׁמ<span style="color:Gold;">ך</span> אלהים כן תהלת<span style="color:Gold;">ך</span> על־קצוי־ארץ צדק <span style="color:Aqua;">מלאה</span> ימינ<span style="color:Gold;">ך</span>׃<br><span style="color:Blue;">ישׂמח</span> ׀ הר־ציון <span style="color:LawnGreen; text-decoration:underline;">תגלנה</span> בנות יהודה למען משׁפטי<span style="color:Gold;">ך</span>׃<br><span style="color:Orange; text-decoration:underline;">סבו</span> ציון ו<span style="color:Orange; text-decoration:underline;">הקיפו</span><span style="color:Aqua;">ה</span> <span style="color:Orange; text-decoration:underline;">ספרו</span> מגדלי<span style="color:Aqua;">ה</span>׃<br><span style="color:Orange; text-decoration:underline;">שׁיתו</span> לב<span style="color:Orange; text-decoration:underline;">כם</span> ׀ לחיל<span style="color:Aqua;">ה</span> <span style="color:Orange; text-decoration:underline;">פסגו</span> ארמנותי<span style="color:Aqua;">ה</span> למען <span style="color:Orange; text-decoration:underline;">תספרו</span> לדור אחרון׃<br>כי זה ׀ אלהים אלהי<span style="color:Purple; text-decoration:underline;">נו</span> עולם ועד <span style="background-color:Blue;">הוא</span> <span style="color:Blue;">ינהג</span><span style="color:Purple; text-decoration:underline;">נו</span> על־מות׃<br></p>