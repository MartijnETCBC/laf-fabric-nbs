<p>למנצח על־הגתית מזמור לדוד׃<br>יהוה אדני<span style="color:Purple; text-decoration:underline;">נו</span> מה־אדיר שׁמ<span style="color:Gold;">ך</span> בכל־הארץ אשׁר <span style="color:Gold;">תנה</span> הוד<span style="color:Gold;">ך</span> על־השׁמים׃<br>מפי עוללים ׀ וינקים <span style="color:Gold;">יסדת</span> עז למען צוררי<span style="color:Gold;">ך</span> להשׁבית אויב ומתנקם׃<br>כי־<span style="color:Red;">אראה</span> שׁמי<span style="color:Gold;">ך</span> מעשׂי אצבעתי<span style="color:Gold;">ך</span> ירח וכוכבים אשׁר <span style="color:Gold;">כוננתה</span>׃<br>מה־אנושׁ כי־<span style="color:Gold;">תזכרנ</span><span style="color:Blue;">ו</span> ובן־אדם כי <span style="color:Gold;">תפקדנ</span><span style="color:Blue;">ו</span>׃<br>ו<span style="color:Gold;">תחסר</span><span style="color:Blue;">הו</span> מעט מאלהים וכבוד והדר <span style="color:Gold;">תעטר</span><span style="color:Blue;">הו</span>׃<br><span style="color:Gold;">תמשׁיל</span><span style="color:Blue;">הו</span> במעשׂי ידי<span style="color:Gold;">ך</span> כל <span style="color:Gold;">שׁתה</span> תחת־רגלי<span style="color:Blue;">ו</span>׃<br>צנה ואלפים כל<span style="color:LawnGreen; text-decoration:underline;">ם</span> וגם בהמות שׂדי׃<br>צפור שׁמים ודגי הים עבר ארחות ימים׃<br>יהוה אדני<span style="color:Purple; text-decoration:underline;">נו</span> מה־אדיר שׁמ<span style="color:Gold;">ך</span> בכל־הארץ׃<br></p>