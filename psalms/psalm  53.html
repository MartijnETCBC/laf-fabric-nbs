<p>למנצח על־מחלת משׂכיל לדוד׃<br><span style="color:Blue;">אמר</span> נבל בלב<span style="color:Blue;">ו</span> אין אלהים <span style="color:LawnGreen; text-decoration:underline;">השׁחיתו</span> ו<span style="color:LawnGreen; text-decoration:underline;">התעיבו</span> עול אין עשׂה־טוב׃<br>אלהים משׁמים <span style="color:Blue;">השׁקיף</span> על־בני אדם לראות הישׁ משׂכיל דרשׁ את־אלהים׃<br>כל<span style="color:Blue;">ו</span> <span style="color:Blue;">סג</span> יחדו <span style="color:LawnGreen; text-decoration:underline;">נאלחו</span> אין עשׂה־טוב אין גם־אחד׃<br>הלא <span style="color:LawnGreen; text-decoration:underline;">ידעו</span> פעלי און אכלי עמ<span style="color:Red;">י</span> <span style="color:LawnGreen; text-decoration:underline;">אכלו</span> לחם אלהים לא <span style="color:LawnGreen; text-decoration:underline;">קראו</span>׃<br>שׁם ׀ <span style="color:LawnGreen; text-decoration:underline;">פחדו</span>־פחד לא־<span style="color:Blue;">היה</span> פחד כי־אלהים <span style="color:Blue;">פזר</span> עצמות חנ<span style="color:Gold;">ך</span> <span style="color:Gold;">הבשׁתה</span> כי־אלהים <span style="color:Blue;">מאס</span><span style="color:LawnGreen; text-decoration:underline;">ם</span>׃<br>מי <span style="color:Blue;">יתן</span> מציון ישׁעות ישׂראל בשׁוב אלהים שׁבות עמ<span style="color:Blue;">ו</span> <span style="color:Blue;">יגל</span> יעקב <span style="color:Blue;">ישׂמח</span> ישׂראל׃<br></p>